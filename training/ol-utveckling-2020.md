Från nolla till skräll
-----
^Jorrit ^Boekel, ^Centrum ^OK, ^augusti ^2020

Orientering är svår för nybörjare: i min första skogstävling (ÖM5) bommade jag 
45 minuter på en lätt sträcka, jag hade ingen GPS men jag gjorde ungefär samma som
[Henrik gör här](FIXME "Det såg så lätt ut på kartan"). Jag förklarar fortfarande för nya bekanta att jag 
en gång fick 5 minuters stryk på Luffarligan 2011 av någon som var född 1937.
Och ja, de publicerar födelseår på luffarligan, eftersom de inte har åldersklasser.
Jag har upplevt min utveckling som väldigt stegartat: man hittar någon ny kunskap,
sen är man på en platå ett tag tills man hittar nästa. Det enda som har varit 
relativt lätt var löpningen: jag har ett långt förflutet av konditionsidrott och
väger inte så mycket mer än Musen per längdenhet. Därmed har jag varit konditionellt 
lättränad och haft bra spurttider sen jag började typ. Sen är skogslöpning 
ändå annorlunda, jag kommer ihåg en period där jag sprang med de snabbaste i klubben på 
asfaltsintervaller, men fick spö i ren hastighet i skogen av "långsammare" löpare.
Höga knän, upp och ned, forcera hyggen och grön skog är inte samma sak som 3000m bana.
Men även om det blev lite bättre av att träna att springa hårt terräng, så förblev 
orienteringen det svåra.  En del problem är också att det inte riktigt går att 
träna en person tekniskt som man gör i andra idrotter där man ser vad denne gör. 
OL-löpare springer ju bort in i skogen, och dessutom sker hälften av sporten inne i 
huvudet. Jag tror absolut att vissa verkar ha mycket mer talang
för själva orienterandet, men det satt längre inne än jag hoppades på i 2011.

Men efter ett tag i Centrum OK, blev jag snabbt bättre på att orientera och kunde
springa svarta banor. Men det var svårt, och med väldigt växlande resultat. Snabba 
sträckor avlöstes av 10-minuters bommar, så mina bästa resultat var masstarter där 
man kunde hänga och syfta lite rätt för att undvika fel gaffel. Höjdpunkten i
kategorin var Tiomila 2013, sista sträcka i omstart, där jag visste att jag hade
samma gaffel som Jerk, och bara hängde på. Det var ändå rätt tufft för han sprang
jäkla fort men det gick och jag hade aldrig sprungit OL så fort eller långt.

Efter det var det lite som om jag inte gjorde framsteg alls, och nåt år senare bestämde jag
att göra nåt åt det. Jag förstod att flaskhalsen var min orientering, jag kunde i princip
bomma 15, men springa ikapp 1 minut. Analyserade mina lopp, slutade med nästan all 
träning som inte hade karta, gick med i Järla som träningsmedlem för att maxa 
antalet kartträningar per vecka och efter ett tag blev det lite bättre. Taktiken var
att man måste öva karta för att snabbt kunna översätta terräng-karta och tillbaka.
Dessutom fick jag gratis löpträning ändå när jag springer orientering. Och min teknik
var då på en sån nivå att jag oftast hade kondition över till loppet. Det var
någon gång här jag också upptäckte det utmärkta [elitskola-dokumentet](FIXME) av OK Orion.
Jag började förstå lite bättre HUR man orienterar (förlänga, sista säkra, etc),
och bommen blev mindre.

Men fortfarande, hur slår man rävar som Linus, maskinen Ågren, eller Oskar Karlin
när han är otränad? Jag fann mig på en platå igen, då någon sa att 
> om du inte sträckbommar mer än fem minuter, fem tävlingar i rad är du en OK orienterare.

Lät rimligt tyckte jag, men det var jobbigt att veta, för jag gjorde
\>5-minuters bommar på var och varannan tävling. Nästa steg blev att jag läste elitskolan
en gång till och fick ut mer av det än förra gången: jag måste planera. Ordentligt, på riktigt.
Så på O-ringen 2018 skrev jag en lapp till mig själv, sparade den i kompassfodralet,
där det stod:

>Har du allt? glöm inte pannband, justera kompassband (i sidled, jag har en str8)
>
+ Planera sträckan
+ Spring ut lugnt
+ Läs framåt, kompassa
+ Lugnt in
+ Repeat

Detta gjorde jag ändå inte riktigt, men _planerandet_ funkade lite bättre och 
jag kom in i en bra koncentration före tävlingen, som jag behövde. Ett annat tips
är att ha starttid, eller om du springer öppen, hitta på en. Min koncentration
ökas enormt för jag blir nervös av starttider. Eller av att springa stafett, 
vilket ledde till ett av mina allra bästa lopp hittills på Rånäs 2019, där jag 
sprang väldigt koncentrerat och lite defensivt. Be mig inte att springa startsträckan
bara, det har inte funkat så bra än så länge.

Då hade jag bara ett steg kvar för att bli elit. Jag skämtar såklart men det fanns bara 
ett steg kvar tills min nuvarande nivå. Och det steget formades av att jag hittade 
[Thierry Gueorgiou's berättelse](FIXME "Sikta högt och kolla hur världsmästaren gör det") om hur han vann VM guld på medel 2004,
sträcka för sträcka. Jag var säker på att ha läst den innan, men den här gången i 2020,
blev det en eye-opener. Nu visste jag att jag skulle:

+ Tänka på att det är bara att läsa kartan
+ Planera sträckan
+ Förenkla det som kommer 100 meter eller mer framför en. Hela tiden.
+ Kompassa rätt, bocka av hållpunkterna som du redan har i huvudet
+ Springa som fan, jag visste redan vad som skulle komma, hehe

Detta kulminerade i KM långdistans 2020, som jag vann, vilket var otroligt oväntat,
för mig. Jag lyckades inte med alla sträckor, t.ex sprang jag till K2 istället
för K6, och var nog inte snabbast på en enda sträcka FIXME källa. Men de andra
bommade mer än jag. Jag gjorde såklart inte precis som Thierry gjorde, men lite grann
som hållpunkterna ovan, och viktigast: jag läste dokumentet innan tävling, 
hade exemplen och tänket färskt i huvudet och därmed koncentration hela vägen in i mål.
Två veckor senare blev det tyvärr ändå pannkaka på medel KM, trots att jag upprepade
procedyren. Jo, jag var totalt övertänt pga den tidigare vinsten, sprang för
fort, och bommade redan ordentligt på väg till ettan. Sedan är medel en annan
femma då man måste vara snabb även i planeringen, medan man på långdistans har 
lite mer sekunder på sig att välja väg, i mitt fall ofta stillastående bredvid
en kontroll.

Gueorgiou nämner det där också, "feature selection", vilket är att snabbt
välja viktiga terrängföremål från kartan som hållpunkter, som sagt är detta nåt som
kan vara ännu viktigare att göra snabbt på medeldistans. Detta borde man kunna 
träna lite grann hemma också:
> Studera gamla kartor och livelox

sa Rune (1937) på Vinterserien då jag klagade om brist på kartövning. Att välja terrängföremål är 
även viktigt då om man gör det rätt, så behöver man inte sänka farten lika 
mycket på väg in till en kontroll. High speed, no mistakes, det där är riktigt 
svårt än. "Tyvärr" blir kondition allt viktigare ju mindre man springer i låg 
fart, men det kommer nog av sig självt ändå när man springer med hög hastighet.
Förhoppningsvis springer jag nu åtminstone med "few mistakes", och inte med 
"highly variable speed, big mistakes."

Sen vill jag ha kul också, och jag vill inte leva som en elitidrottare eller en
_elitmotionär_. Även om orientering för mig är extremt givande träning, framför 
allt jämfört med t.ex. gym eller löpning. Då brukar jag tänka på de följande:

> Den bästa träning är den som blir av (allmän visdom)

> Träna så lite som möjligt för att bli så bra som möjligt (Martin Regborn)

Tänk bara att träna det rätta, det som du vill bli bättre på. Att träna ett extra
pass styrke kommer göra mig starkare men inte bättre på kartläsning, mer än 
marginellt som sidoeffekt. Däremot är det bra med alternativa träningsformer som 
avväxling när det passar. En annan sak är att jag bor rätt nära väldigt bra 
orienteringsskog, och tränar en del ensamt. Men jag vill för all del inte glömma 
att det är viktigt att träffa klubbkompisar, även om det innebär att springa ett 
intervallpass på asfalt någon gång ;). Arrangera träning och tävling lär man sig också av.

-----

### Kortfattat, det som jag har försökt göra som antagligen har gjort skillnad:

+ Spring i skogen och gör styrketräning, för hastighet, kondition och styrka
+ Öva löpning med karta, för att kunna översätta terräng/kartan snabbt
+ Feature selection, öva att välja terrängföremål att se
+ Planera och kompassa, jag är inte [Pasi Ikonen](FIXME "")
+ Var koncentrerad innan start
+ Öva regelbundet: en månad utan OL och det är mos i hjärnan


### Och det som fortfarande är svårt:

+ Snabbare feature selection, framförallt på medel
+ Planera nästa, nästnästa etc. sträckan innan man har stämplat
+ Startsträckor och annan gafflad masstart
+ Springa fort och rätt i grönt och annan grisig terräng
+ Och en del annat som jag har glömt eller behöver upptäcka
